\chapter{Pohled na~modelové testování}
Po schromáždění všech požadavků na~testování výrobků a~na samotnou testovací laboratoř byl navržen způsob implementace testování založeného na~modelech. V~první fázi nasazování tohoto způsobu testování routerů společnosti Conel bude uvažováno pouze systémové testování všech testovaných zařízení. Modely budou vytvářeny na~největší abstraktní míře a~to na~úrovni jednotlivých funkcí. Zjednodušeně popsáno má každé zařízení definováno svůj model, který nadefinuje správce testovacího zařízení. Každému modelu jsou přiřazeny vlastnosti zařízení a~jednotlivé funkce, které by mělo modelované zařízení podporovat. Každá funkce obsahuje sadu spustitelných testovacích procedur, pomocí kterých je skutečné zařízení testováno. Na~závěr celého testování se porovnává výsledek spouštěných procedur na~skutečných zařízeních s výsledkem testu funkce na~modelu zařízení. Na~každém zařízení jsou spouštěny testy pouze funkcí, které podporuje model testovaného zařízení. Porovnání provádějí testovací skripty jednotlivých funkcí na~základě vlastností modelu zjištěných z databáze a~na základě vlastností testovaného zařízení zjištěných z připojeného testovaného zařízení.

\begin{figure}[h]
  \centering
  \includegraphics[width=.6\LW]{model_view}
  \caption{Pohled na~modelové testování}
  \label{fig:model_view}
\end{figure}

\section{Funkce zařízení}
Základním pojmem tohoto přístupu bude funkce, kterou dané zařízení může podporovat. Každá funkcionalita jakéhokoliv testovaného zařízení je popsána právě touto základní vlastností. Příkladem takové funkce může být posílání sms zpráv. Každý router vlastnící bezdrátový modul umožňující tuto funkcionalitu bude tuto funkci poskytovat a~naopak router bez bezdrátového modulu zřejmě tuto funkcionalitu nebude podporovat.

Funkce definuje vlastnosti chování dané funkcionality zařízení, způsob testování a~předpokládaný výsledek testu na~modelu. Dále je možné definovat hierarchii funkcí, aby nebylo možné testovat nějakou funkci bez předchozího úspěšného testu jiné funkce. Například nemá smysl testovat nahrání nového firmwaru do výrobku, pokud se nepovede úspěšně přeložit nový firmware.

\begin{figure}[h]
  \centering
  \includegraphics[width=.5\LW]{model_sms}
  \caption{Příklad funkce posílání sms zpráv}
  \label{fig:model_sms}
\end{figure}

\section{Testovací procedury}
Testování každé funkce bude prakticky realizováno pomocí testovací procedury. Každé funkci je přiřazena sada testovacích procedur, pomocí kterých jsou testovány všechny možné funkcionality dané funkce.

Testovací procedury jsou implementovány jako spustitelné skripty. Skripty jsou psány v~jazyce BASH a~pomocí testovacího API. Spouštěnému skriptu se jako parametr předává identifikační číslo testovaného modelu a~identifikační číslo testované verze firmwaru. Skript spouští testy na~daném routeru a~porovnává výsledky testů spuštěném na~routeru s výsledky testů spouštěných na~modelu testovaného zařízení.

Praktické připojení na~konkrétní zařízení je realizováno pomocí telnet či SSH spojení. Tento princip nám umožňuje testovat jakékoliv zařízení umožňující komunikaci jedním z těchto protokolů. Dále je možné přidání dalších protokolů, ale u navrhované testovací aplikace si vystačím pouze s těmito protokoly. Připojení na~model zařízení je realizováno pomocí databáze, kde jsou uložena data modelu. Pro přístup k modelu i testovanému zařízení slouží řada programů z testovacího API, jenž jsou popsány v~samostatné kapitole.

\section{Model zařízení}
Každému výrobku je ve webovém rozhraní vytvořen model. Model obsahuje informace o daném výrobku jako je název testovaného výrobku, číslo portu, do kterého je výrobek zapojen, IP adresa primárního portu výrobku a~výchozí protokol komunikace se zařízením a~další informace o tomto výrobku. Dále jsou tomuto modelu přiřazeny funkce, které daný model podporuje. Každý testovaný výrobek má tedy k sobě přiřazen model obsahující informace o tomto výrobku a~množinu funkcí, jenž daný výrobek podporuje a~mají být na~něm testovány.

Při testování výrobků testovací program testlab dle parametrů modelu naváže s testovanými výrobky spojení. Po úspěšném navázaní spojení program spouští na~daném zařízení testy definované v~samotném modelu výrobku. Dále po provedení každého testu program porovnává výsledky testů spuštěných na~testovaném zařízení s očekávanými výsledky testů spuštěných na~modelu testovaného zařízení. Výsledky testů a~případné chybové hlášky program zapisuje do databáze pro možnost vytvoření reportu z každého testování.

\section{Příklad modelu zařízení}
Pro snadnější pochopení implementace přístupu testování založené na~modelech bude uveden příklad postupu vytváření modelu nového testovaného zařízení a~jeho následné testování. Po ukončení základního vývoje je zařízení připojeno do testovací laboratoře. V~dalším kroku je potřeba vytvořit model zařízení v~testovací aplikaci. Model daného zařízení je vytvořen pomocí webové aplikace, jenž bude detailně popsána v~kapitole věnující se webovému rozhraní testovací aplikace. Při vytváření modelu zařízení zadáme jeho parametry. Dále vytvořenému modelu přiřadíme funkce, které testované zařízení podporuje. Tímto krokem je ukončeno přidávání nového výrobku do automatického testování.

Pokud je model výrobku úspěšně přidán do testovacího zařízení, tak v~dalším spuštění testování je nový výrobek již testován. Testovací program se připojí k testovanému zařízení a~podle modelu spouští na~testovaném zařízení jednotlivé testy a~výsledky porovnává s výsledky testů provedených na~modelu.

Konkrétním případem může být router LR77 v2F RS232, což je bezdrátový LTE router s volitelným sériovým rozhraním. Tomuto routeru přiřadíme IP adresu na~primárním LAN rozhraní 10.40.28.32, připojíme ho do třináctého portu switche. Výrobek podporuje komunikaci protokolem SSH i telnet a~jako výchozí vybereme SSH protokol. Dále jsou routeru přiřazeny následující funkce, SSH připojení a~telnet připojení jsou funkce potřebné k připojení k routeru, pokud tedy testování těchto funkcí skončí úspěšně pokračuje se na~testování dalších funkcionalit routeru. Nyní je testováno připojení do mobilní sítě, jestliže je router úspěšně připojen je možné testovat Up/Down skripty routeru a~zálohované připojení VRRP. Dále nezávisle na~ppp spojení je testována funkcionalita sms zpráv a~sériového rozhraní RS232.

\begin{figure}[h]
  \centering
  \includegraphics[width=.5\LW]{model_LR77}
  \caption{Příklad modelu routeru LR77 v2F RS232}
  \label{fig:model_LR77}
\end{figure}

\section{Výhody modelového přístupu}
Díky tomuto přístupu není potřeba při přidávání nového výrobku psát nové testovací skripty pro testování výrobku, ale pouze navolíme vlastnosti výrobku. Výrobek je testován dle testovacích procedur navolených funkcí. Pokud je vyvinuta nová funkcionalita, jsou pro tuto funkcionalitu napsány testovací skripty a~všem zařízením podporujícím tuto funkcionalitu se pouze přidá nová funkce v~jejich modelu a~není proto potřeba psát testovací procedury pro všechny možné routery zvlášť. Pokud dojde ke změně zapojení v~testovací laboratoři, opět není nutné přepisování všech testovacích skriptů routerů, kterých se tato změna týká, ale pouze je změněn model zařízení a~testování funguje dále beze změn.

\endinput
